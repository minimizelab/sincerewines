---
title: Weingut Glatzer
slug: /producenter/glatzer
short: Walter Glatzer är en passionerad vinmakare som förenar Carnuntums vintraditioner med ett starkt fokus på innovation. 2018 utsågs Ried Altenberg St. Laurent 2016 till Österrikes bästa rödvin alla kategorier av vinmagasinet Falstaff.
---

**Walter Glatzer är en passionerad vinmakare som förenar Carnuntums vintraditioner med ett starkt fokus på innovation.**

Weingut Glatzer (55 ha) är en familjeegendom i Carnuntum (40 km öster om Wien), en region där det producerats vin i över 2000 år. I dag är det andra generationen och sonen Walter och hans familj som driver verksamheten. Carnuntums mycket skiftande terroir och med många olika mikroklimat ger möjligheten att producera högkvalitativa viner på en rad olika druvor. Walters ambition är att bevara renhet och fruktighet med inflytande från jordarnas unika karaktär, med topplägen som Haidacker och Altenberg, och med minimal yttre påverkan.

Walter producerar utsökta viner på allt från Chardonnay och Grüner Veltliner på den vita sidan, till Blaufränkisch, Pinot Noir, Zweigelt och St. Laurent på den röda. Trots att verksamheten startade så sent som 1986, röner Weingut Glatzers viner stor uppmärksamhet för den höga och jämna kvaliteten, och 2018 utsågs Glatzers Ried Altenberg St. Laurent 2016 till Österrikes bästa rödvin alla kategorier.

Vi kommer i ett första skede fokusera på Glatzers viner på de för Österrike ursprungstypiska druvorna Zweigelt och St. Laurent, samt deras fruktiga, rena och eleganta Pinot Noir. Vi räknar med att dessa viner finns på Beställningssortimentet i januari-februari 2020.
