---
title: Weingut Gross/Vino Gross
slug: /producenter/gross
short: Med viner från både Südsteiermark och angränsande Slovenien förvaltar bröderna Gross både områdets stolta vintraditioner samtidigt som de utför ett imponerande pionjärarbete.
grapes: Sauvignon Blanc, Furmint
introImage: '../images/Intro_Gross.jpeg'
order: 4
images:
  - '../images/Atmos_2_Gross.jpeg'
  - '../images/Atmos_1_Gross.jpg'
  - '../images/Atmos_3_Gross.jpg'
---

**Med viner från både Südsteiermark och angränsande Slovenien förvaltar bröderna Gross både områdets stolta vintraditioner samtidigt som de utför ett imponerande pionjärarbete.**

Weingut Gross (45 ha) i Südsteiermark och byn Ratsch på gränsen till Slovenien, drivs i dag av sjätte generationen Gross av Johannes och hans hustru Martina. Med anor från början av 1900-talet och med topplägen som Ried Nussberg och Ried Sulz, är Weingut Gross sedan decennier etablerad som en av Österrikes bästa producenter av Sauvignon Blanc, Gelber Muskateller och Morillon (Steiermarks namn på Chardonnay). Vinodlingarna ligger högt upp på 300–500 meters höjd, dygnstemperaturen kan variera upp till 20 grader, och klimatet präglas av både Alperna och Adriatiska Havet. Detta skapar unika förutsättningar för druvorna att utveckla en hög koncentration med bevarad fruktighet och syra. Terroiren uppvisar allt från kalkrika jordar till vulkanisk sand och sten. I denna miljö skapar Johannes eleganta och fruktiga viner med tydliga mineraliska inslag och med en förförande syra och fräschhet. Vingårdarnas uppemot 38 graders lutande branter innebär att det är arbete för hand som gäller från start till mål.

Familjen Gross erbjöds 2004 att köpa en mindre vinodling i Gorca i norra Slovenien, cirka 60 km från odlingarna i Südsteiermark. Det blev startskottet för Vino Gross, som idag drivs av Johannes yngre bror Michael och hustru Maria med fokus på Sauvignon Blanc och poppis-druvan Furmint. Området har ett lika fördelaktigt klimat och likande jordmån som i Südsteiermark, och med samma noggranna hantverk och höga ambitioner som broder Johannes, får Vino Gross redan idag lovord för sin enormt höga kvalitet och uttrycksfullhet i sina viner.

Vi blev imponerade av det som både Johannes och Georg skapar och kommer introducera en eller två varianter av Sauvignon Blanc från Weingut Gross och en Furmint från Vino Gross på Beställningssortimentet i början av 2020.
